<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Paradicsomtermesztés</title>
    <link rel="stylesheet" href="css/style.css">
</head>
<body>
    <article class="col-md-12">                
        
    <h1 class="article-title">
        Paradicsomtermesztés a házikertben.
    </h1>
    <h4>(A cikk az internetről összeollózott gyakorló oldal)</h4>
    <div class="author-line">
        <div class="lead">
        <p>
            A régebben szerelemalmának nevezett paradicsom a burgonya rokona. 
            Mindkettő a burgonyafélék családjába tartozik. Ennek a családnak a 
            tagja a zöld- és fűszerpaprika és a padlizsán is.
        </p>
        <div class="article">
            <p>
                A paradicsom termése bogyó. A bogyótömege 15-300 g között változik. 
                A paradicsom bogyó formája is változatos: lehet lapított, kissé lapított, 
                gömb, ovális, szív, szögletes, körte, szilva vagy hosszúkás alakú. 
                A friss fogyasztású fajták általában kissé lapítottak, és a gömb alak a jellemző rájuk. 
                A bogyó színe rendszerint piros, de vannak sárga és narancsszínű, bordó fajták is.  
            </p>  
            <p>
                A paradicsom gazdag antioxidáns vegyületekben, melyek közül a legfontosabbak: a karotinoidok, 
                a polifenolok és a C-vitamin.   
            </p>
        <h2 class="subtitle">1. Magvetés, palántázás </h2>
        <img width="200" src="Img/Paradicsom palánta.jpg" alt="Paradicsom palánta">
        <p class="wp-caption-text">
            "Paradicsompalánta"
        </p>
        <p>
            A magvetés ideje március közepe. 
            A palántaültetés ideje április vége. 
            Egy négytagú család igényeit 25-30 palánta kielégíti.
        </p>
        <h2 class="subtitle">2. A paradicsom fényigénye</h2>
        <p>
            A palántákat olyan helyre ültesd, ahol legalább 8 óra hosszat éri 
            a nap. Ha rosszabb körülmények közé kerül, csökken a terméshozam.
        </p>
        <h2 class="subtitle">3. A paradicsom talajigénye</h2>
        <p>
            A paradicsom a szerves anyagokban gazdag, jó vízgazdálkodású talajt 
            kedveli. De szabadföldbe ültetve a laza és a kötöttebb talajokat is 
            jól bírja. A semleges körüli pH az optimális számára. Konténerben 
            termesztett paradicsom esetén használjunk földkeveréket. Ajánlható a 
            Florasca Bio Vegasca földkeverék. Sikerrel nevelhetsz benne tápkockás, 
            sima tűzdelt és tűzdeletlen palántát. Eredményesen használhatod a zöldségfélék 
            hajtatásában, talajhejettesítőként, edényben nevelt zölségekhez is.
        </p>
        <h2 class="subtitle">4. Paradicsompalánták ültetése</h2>
        <img width="200" src="Img/Palántázás.jpg" alt="Palántázás">
        <p class="wp-caption-text">
            "Palántázás"
        </p>
        <p>
            A paradicsompalántákat nem csak szabad földbe, hanem edénybe vagy ültetőzsákba 
            is ültetheted. 
        </p>
        <p>
            A palánták kiültetése előtt dolgozz a talajba kevés keserűsót, amiről a biokertész 
            úgy tartja, hogy a palánták egészségesebbek lesznek és jobban feljődnek. 
            A palánták alsó leveleit csípd le. A palántákat mélyen ültesd, ugyanis a növényke 
            a száron is képes gyökereket fejleszteni, ami segíti a tápanyagellátását. 
            Azonban az alsó leveleknek tilos a talajhoz érniük, mert ez kedvez a gombabetegségek 
            terjedésének. Miután a zsúfolt ültetés kedvez a gombabetegségek kialakulásának, 
            legalább 50-70 cm távolságra ültesd őket egymástól, hogy a levegő jól átjárja, és a 
            lombozat ne maradjon hosszasan vizes. Így védekezhetsz a gombafertőzések ellen. 
            Ha sorokba ültetsz, a javasolt sortávolság a nagy fajták esetében 1-1,5 m. 
            A folyton növő fajták esetében ajánlott mindjárt a kb. 2 m magas karókat is kirakni. 
        </p>
        <p>
            Ezt követően a palántákat zsurló vagy csalánlével öntözd be, ezzel is biztosítva, 
            hogy a fejlődő növények minél ellenállóbbak legyenek. Az esetleges tavaszi fagyok 
            ellen földdel vedd körbe a palántákat, amit a fagyok elmúltával le lehet bontani. 
            Ezt hívják felcsirkézésnek.
        </p>
        <h2 class="subtitle">5. Paradicsom társnövényei</h2>
        <a href="https://balintgazda.hu/aktualis-kert/majus/kinek-ajanlhato-a-gumos-zeller.html">
            <img width="200" src="Img/Zeller.jpg" alt="Zeller"></a>
            <p class="wp-caption-text">
                "Zeller"
            </p>

        <a href="https://balintgazda.hu/minden-heten-szuret/aprilis/fokhagyma.html">
            
            <img width="200" src="Img/Fokhagyma.jpg" alt="Fokhagyma">
        </a>
        <p class="wp-caption-text">
            "Fokhagyma"
        </p>

        <a href="https://balintgazda.hu/aktualis-kert/majus/bazsalikom-nevelese-csinos-bokrocskanak.html">
            <img width="200" src="Img/Bazslikom.jpg" alt="Bazslikom">
        </a>
        <p class="wp-caption-text">
            "bazsalikom"
        </p>
        
        <p>
            Egy ajánlott elrendezés: a paradicsom palánták közé ültess bazsalikomot 
            (a fotón zöld levelű bazsalikom látható), a kettő közé pedig zellert. 
            A bazsalikom jó ízt ad a paradicsomnak, és véd a lisztharmat ellen. A zeller 
            illatát a kártevők viselik rosszul, tehát riasztólag hat. Jó védőnövénye a borágó is.
        </p>
        <p>
            Ami jól érzi magát mellette a káposztafélék, ezeket a tövek közé lehet ültetni, 
            zellerrel kombinálva még hatásosabb is, hiszen a zeller, mint szó volt róla a kártevőket 
            riasztja, így a káposztalepkét is. Más jó szomszédja a bab. Ha középre kerül a 
            paradicsom a zellerrel és a bazsalikommal, akkor a két szélére kerülhet a bab. 
            A bab növeli a talaj nitrogéntartalmát, ezzel növeli a paradicsom tápanyagellátását.         
        </p>
        <h2 class="subtitle">6. Paradicsom öntözése</h2>
        <p>
            A kötődés és bogyónövekedés ideje kritikus. Soha ne hagyd a talajt teljesen kiszáradni, 
            öntözd rendszeresen. Az öntözővizet a paradicsom tövéhez juttasd. Bevált házi módszer 
            szerint áss agyagedényt a talajba közvetlenül a paradicsom mellé úgy, hogy az edény szája 
            a talajszinten legyen. Ahonnan öntözéskor az agyagedény elvezeti a vizet a gyökerekhez. 
            Figyelem! Mázas edény nem jó!
        </p>
        <h2 class="subtitle">7. Paradicsom mulcsozása</h2>
        <p>
            Egy réteg szalma, vagy más szerves talajtakaró a talajt nedvesen tatja, és gátolja 
            a gyomosodást. A talajból a kórokozók, spórák növényre jutását szintén nehezíti. 
            A mulcsozás biztosítja a megfelelő talajhőmérsékletet is, amire a paradicsom meglehetősen 
            igényes. A mulcs véd a kihülés és a túlzott felmelegedéstől is.
        </p>
        <h2 class="subtitle">8, Paradicsom tápanyag ellátása</h2>
        <p>
            Ha a talajelőkészítés során a talajba komposztott, érett istállótrágyát dolgoztál bele, 
            házikerti körülmények között nincs szükség fejtrágyázásra. Bio kultúrák használhatják 
            a Viano paradicsom szerves tápot, amelyet ültetéskor keverhetsz a talajhoz, és később, 
            a termő időszakban tápanyagutánpótlásként adható. Szó volt a babbal történő társításról, 
            ami növeli a nitrogén ellátottságát a paradicsomnak, illetve 1 %-os keserűsó oldattal 
            végezhető még lombtrágyázás, ami a virágkötést és a bogyók minőségét javítja. 
        </p>
        <h2 class="subtitle">9. Paradicsom helye a vetésforgóban</h2>
        <p>
            Minden évben új paradicsomágyást alakíts ki, ezáltal a talajlakó kártevők támadását 
            mérsékelhetjük. Ajánlják, hogy a paradicsom olyan helyre kerüljön, ahol az előző évben 
            nem termesztettél paprikát, padlizsánt, burgonyát sem, azonban a paradicsom önmagára 
            nem érzékeny, viszont a talajban áttelelt gombaspórák így könnyebben átkerülnek az új 
            paradicsomra, szemben azzal, hogy a kert egy másik részében neveltél előzőleg paradicsomot.
        </p>
        <h2 class="subtitle">10. Paradicsom nevelése</h2>
        <img width="200" src="Img/Paradicsom nevelése.jpg" alt="Paradicsom nevelése">
        <p class="wp-caption-text">
            "Paradicsom nevelése"
        </p>
        <p>
            Az alacsony fajták nem igényelnek támasztékot, de az ún. lugas paradicsomokat karózni kell. 
            A 2 m magas karókat legalább 25 cm mélyre be kell verni a talajba, A folytonnövő  fajtákat 
            a legjobb egy száron nevelni, ezért a gyengébb oldalhajtásokat folyamatosan el kell 
            távolíltani, ki kell törni. Sokszor ajánlott az alsó levelek eltávolítása is, mert ezek is 
            tápanyagot vonnak el a növénytől, és az esetleges fertőzésektől is megóvhatjuk így a növényt. 
            A kötözés a kiültetés után legkésőbb két héttel kezdhető.
        </p>
        <h2 class="subtitle">11. Paradicsom őszi felszedése</h2>
        <p>
            A fagyok beköszöntével a paradicsomnövényt gyökerestől emeld ki a talajból, szedd fel, 
            gereblyézd el a lehullott leveleket. Az egészséges növényi részek a komposztba kerülhetnek.
        </p>
        <h2 class="subtitle">12. Ajánlott paradicsom fajták</h2>
        <img width="200" src="Img/Egyéb paradicsomfajták.jpg" alt="Egyéb paradicsomfajták">
        <p class="wp-caption-text">
            "paradicsomfajták"
        </p>
        <img width="200" src="Img/Egyéb paradicsomfajták 2.jpg" alt="Egyéb paradicsomfajták 2.">
        <p class="wp-caption-text">
            "paradicsomfajták"
        </p>
        <p>
            A legkisebb, 15-30 gr bogyótömegű fajták alkotják a cseresznyeparadicsom fajtakört (koktél             
            paradicsom), amely a legközelebb áll a vadparadicsomhoz. A 200-300 gr bogyótömegű fajtákat 
            hús-vagy szendvicsparadicsomnak hívjuk.
        </p>
        <p>
            A paradicsomokat felosztják méretük szerint is. Az alacsony termetűeket a determinált 
            paradicsomok, ezek koraiak is egyben. Vannak a féldeterminált paradicsomok kb 80-100 cm 
            magasak, folytonnövő paradicsomok pedig lugas paradicsomok, fejlődésüknek a hideg vet véget.
        </p>
        <p>
            Házikertbe ajánlott fajták: igen korai törpe paradicsom (Zömök), befőzésre alkalmas, nagy 
            bogyójú fajták (Korai Bíbor, Jubileum), és újabban támrendszer mellett, folyton növő hibrideket 
            (Lugas), kedvelt még a K549, főzőparadicsom. A nálunk kapható és ajánlható fajták: Cherrola F1. 
            Black Prince, Lugas F1, Marmande, San Marzano, Ökörszív.
        </p>
        <p>
            2009-ben piacra került a világ első, valódi magnélküli paradicsoma, ahol már minden kikelt 
            növény termése garantáltan magnélküli. A fajtát majdnem izogén autotetraploid (négy 
            identikus genomot tartalmazó poliploid alak) és diploid paradicsom keresztezésével állították elő. 
            A Burpee Seed Company ’Sweet seedless’ névvel illetett hibridje közepes méretű, piros héjú, lédús, 
            és ízletes. 
        </p>

</body>
</html>